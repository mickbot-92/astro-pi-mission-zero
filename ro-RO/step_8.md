## Trimite programul tău

Există câteva reguli pe care codul tău trebuie să le respecte, astfel încât să îl poți trimite pentru a fi rulat pe Stația Spațială Internațională. Dacă codul tău le respectă, regulile din partea de jos a emulatorului [Sense HAT](https://trinket.io/mission-zero) se vor aprinde în verde atunci când rulezi programul.

![O captură de ecran a paginilor Mission Zero Trinket care arată butonul de adăugare și criteriile de verificare din stânga. Primele două ("citește umiditate" și "utilizează LED-urile") sunt în text portocaliu, iar cea de jos ("rulează fără erori") este verde ](images/validation.png)

1. Măsoară umiditatea.
1. Aprinde LED-urile.
1. Asigură-te că tot codul tău funcționează până la sfârșit, fără să apară nici o eroare. Nu ar trebui să incluzi nici o buclă `while True` în codul tău, deoarece aceasta îți va menține codul în execuție și va împiedica terminarea acestuia.
1. Testează-ți codul cu câteva setări diferite de umiditate (folosind slider-ul) pentru a te asigura că acesta va rula întotdeauna corect.

De asemenea, asigură-te că ai îndeplinit următoarele criterii:

1. Asigură-te că mesajul tău către astronauți rulează timp de cel mult 30 de secunde, deoarece acesta este timpul în care va fi rulat codul tău pe ISS
1. Evită utilizarea oricăror metode care necesită input
1. Importă doar din modulele `sense_hat`, `time`, și `random`
1. Asigură-te că nu incluzi limbaj obscen

Odată ce regulile sunt toate scrise în culoarea verde, ești gata să trimiți programul.

--- task ---

Introdu codul pentru clasă în caseta din partea de jos - profesorul sau mentorul îți va spune care este codul tău.

**Note pentru profesori sau mentori** pot fi găsite în pasul [Introducere](https://projects.raspberrypi.org/ro-RO/projects/astro-pi-mission-zero/1).

--- /task ---

--- task ---

Va apărea numele profesorului tău. Dacă numele este cel corect, dă click pe butonul verde **Continue to form**.

![Continuă spre formular](images/continue-to-form.png)

--- /task ---

--- task ---

Introdu numele echipei și numele membrilor echipei. Acestea vor fi printate pe certificat odată ce codul tău este rulat în spațiu, deci asigură-te că le scrii corect!

--- /task ---

--- task ---

Apasă pe **Submit** (Trimite) pentru a introduce codul tău. Profesorul sau mentorul tău va primi un e-mail pentru a-ți confirma participarea.

--- /task ---

--- task ---

Dacă vrei, poți distribui linkul cu codul tău pe social media pentru a le spune tuturor că există cod scris de tine care va fi rulat în spațiu!

--- /task ---
