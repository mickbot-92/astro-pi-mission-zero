## Esita oma võistlustöö

Sinu koodi esitamiseks rahvusvahelises kosmosejaamas käivitamiseks peab see vastama mõnedele reeglitele. Kui sinu kood neid järgib, reeglid [Sense HAT-i emulaatori](https://trinket.io/mission-zero) all muutuvad programmi käivitamisel roheliseks.

![Mission Zero Trinketi lehtede kuvatõmmis, mis näitab esitamisnuppu ja kontrolltingimusi vasakul. Kaks ülemist ("loe niiskust" ja "kasuta LED-e") on oranžis kirjas, alumine ("käivitub tõrgeteta") on rohelises ](images/validation.png)

1. Mõõda õhuniiskust.
1. Süüta LED-id.
1. Kontrolli, et sinu kood töötab vigadeta lõpuni välja. Sa ei tohiks oma koodi lisada ühtki `while True` tsüklit, kuna see hoiab sinu koodi töös ja takistab selle lõpule jõudmist.
1. Testi oma koodi erinevate niiskuseseadetega (kasutades liugurit), et veenduda, et see töötab alati õigesti.

Samuti pead veenduma, et järgmised kriteeriumid oleks täidetud:

1. Veendu, et astronautidele edastatava sõnumi pikkus ei ületa 30 sekundit, kuna see on ajavahemik, mille jooksul sinu kood ISS-is käivitatud on
1. Väldi mistahes sisendit vajava meetodi kasutamist
1. Impordi ainult moodulitest `sense_hat`, `time` ja `random`
1. Veendu, et seal pole midagi ebaviisakat või sündsusetut

Kui kõik reeglid on rohelised, oled esitamiseks valmis.

--- task ---

Sisesta oma klassiruumikood allpool asuvasse kastikesse — sinu õpetaja või mentor ütleb sulle, mis sinu kood on.

**Märkused õpetajatele või mentoritele** on saadaval etapis [Sissejuhatus](https://projects.raspberrypi.org/et-EE/projects/astro-pi-mission-zero/1).

--- /task ---

--- task ---

Kuvatakse sinu õpetaja nimi. Kui see on õige, siis klõpsa rohelisel **Continue to form** nupul.

![Ava vorm](images/continue-to-form.png)

--- /task ---

--- task ---

Sisesta oma meeskonna ja meeskonnaliikmete nimed. Peale sinu koodi näitamist kosmoses trükitakse need nimed tunnistusele, seega kontrolli, et nimed oleksid õigesti kirjutatud!

--- /task ---

--- task ---

Oma koodi sisestamiseks vajuta **Submit** nuppu. Sinu õpetajale või mentorile saadetakse seda kinnitav meil.

--- /task ---

--- task ---

Soovi korral võid oma koodi linki jagada sotsiaalmeedias andmaks kõigile teada, et sinu kirjutatud koodi näidatakse kosmoses!

--- /task ---
