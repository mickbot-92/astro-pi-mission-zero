## Odešli svůj příspěvek

Pokud chceš svůj kód odeslat ke spuštění na Mezinárodní vesmírné stanici, musí se řídit několika pravidly. Pokud se jim řídí, tak se pravidla v dolní části [emulátoru Sense HAT](https://trinket.io/mission-zero) při spuštění programu rozsvítí zeleně.

![Snímek obrazovky stránek Mission Zero Trinket zobrazující tlačítko pro odeslání a kontrolu kritérií vlevo. Horní dvě pravidla („čtení vlhkosti“ a „použití LED diod“) jsou oranžově, spodní („běží bez chyb“) je zeleně ](images/validation.png)

1. Proveď měření vlhkosti.
1. Rozsviť LED diody.
1. Ujisti se, že tvůj kód proběhne až do konce bez jakýchkoli chyb. Ve tvém kódu by neměly být žádné smyčky `while True`, protože by kód stále běžel a nemohl by se dokončit.
1. Otestuj svůj kód s různými hodnotami vlhkosti (pomocí posuvníku) a ujisti se, že vždy správně funguje.

Také se ujisti, že splňuješ následující kritéria:

1. Ujisti se, že tvoje zpráva pro astronauty není delší než 30 sekund, jelikož tolik sekund právě na ISS poběží.
1. Nepoužívej žádné metody vyžadující vstup.
1. Importuj jen z modulů `sense_hat`, `time`, a `random`.
1. V kódu nesmějí být žádné vulgární výrazy.

Jakmile budou všechna pravidla zelená, tak je tvůj kód připravený k odeslání.

--- task ---

Do rámečku dole zadej kód třídy, který ti tvůj učitel nebo mentor řekne.

**Poznámky pro učitele nebo mentory** naleznete v kroku [Úvod](https://projects.raspberrypi.org/cs-CZ/projects/astro-pi-mission-zero).

--- /task ---

--- task ---

Ukáže se ti jméno tvého učitele. Pokud je to správně, klikni na zelené tlačítko **Continue to form** (pokračovat k formuláři).

![Pokračovat k formuláři](images/continue-to-form.png)

--- /task ---

--- task ---

Zadej název svého týmu a jména členů týmu. Tahle jména budou po spuštění kódu vytištěna na certifikát, takže se ujisti, že je napíšeš bez chyby!

--- /task ---

--- task ---

Kód odešli kliknutím na tlačítko **Submit** (odeslat). Tvůj učitel nebo mentor obdrží e-mail s potvrzením, že byl tvůj příspěvek odeslán.

--- /task ---

--- task ---

Jestli chceš, můžeš odkaz na svůj kód sdílet na sociálních sítích a pochlubit se, že tvůj kód poběží ve vesmíru!

--- /task ---
