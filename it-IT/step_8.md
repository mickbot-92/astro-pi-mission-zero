## Invia il tuo programma

Per poter essere inviato ed eseguito sulla Stazione Spaziale Internazionale, il programma deve soddisfare alcune regole. Se il vostro codice le soddisfa, le regole visualizzate in basso [sull’emulatore](https://trinket.io/mission-zero) si evidenziano di colore verde quando il programma viene eseguito.

![Uno screenshot delle pagine di Mission Zero Trinket che mostra il pulsante di invio e i controlli dei criteri a sinistra. I primi due ("legge umidità" e "usa i LED") sono in arancione, quello in basso ("funziona senza errori") è verde ](images/validation.png)

1. Fate una lettura dell'umidità.
1. Accendete i LED
1. Controllate che il codice venga eseguito fino alla fine, senza errori. Non dovreste includere nessun ciclo `while True` nel vostro codice in quanto manterrebbe in esecuzione il codice e gli impedirebbe di terminare.
1. Testate il vostro codice con alcune diverse impostazioni di umidità (usando il cursore) per assicurarvi che funzioni sempre correttamente.

Assicuratevi anche di aver soddisfatto i seguenti criteri:

1. Assicuratevi che il vostro messaggio non venga visualizzato per oltre 30 secondi perché questa è la durata massima dell’esecuzione del vostro programma sulla ISS
1. Evitate di usare metodi che richiedano un input
1. Eseguite importazioni solo dalle librerie `sense_hat`, `time` e `random`
1. Non scrivete parolacce

Quando tutte le regole sono visualizzate in verde, siete pronti per inviare il programma.

--- task ---

Immettere il vostro codice di classe nella casella in basso. Il vostro insegnante o mentore vi dirà qual è il vostro codice di classe.

Le **Note per insegnanti e mentori** sono disponibili al paragrafo [Introduzione](https://projects.raspberrypi.org/it-IT/projects/astro-pi-mission-zero/1).

--- /task ---

--- task ---

Apparirà il nome del vostro insegnante. Se è il nome giusto, cliccate sul pulsante **Continue to form** (Apri il modulo).

![Apri il modulo](images/continue-to-form.png)

--- /task ---

--- task ---

Compilate il nome del vostro team e i nomi dei membri del team. Questi nomi verranno stampati sul certificato dopo che il programma sarà stato eseguito nello spazio, quindi controllate di averli scritti in maniera corretta!

--- /task ---

--- task ---

Premete il pulsante **Submit** (Invia) per inviare il codice. Il vostro insegnante o tutor riceverà un’email di conferma.

--- /task ---

--- task ---

Se volete, potete anche condividere il collegamento al codice sui social per far sapere ai vostri amici che il programma che avete scritto verrà eseguito nello spazio!

--- /task ---
