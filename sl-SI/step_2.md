## Kaj je Astro Pi?

Astro Pi je računalnik Raspberry Pi z ohišjem, ki je bilo posebej zasnovano za razmere v vesolju.

![Animirana slika Sense HAT, pritrjenega na vrh računalnika Raspberry Pi.](images/astro_pi_casing.jpeg)

Računalniki Astro Pi imajo nabor senzorjev in pripomočkov, ki jih je mogoče uporabiti za izvajanje odličnih znanstvenih poskusov. Ta nabor senzorjev se imenuje 'Sense HAT' (kar pomeni 'Hardware Attached on Top'). Sense HAT daje računalniku Astro Pi zmožnost 'zaznavanja' in izvajanja številnih vrst meritev, od temperature do gibanja, in izpisa informacij z uporabo matričnega 8x8 LED zaslona. Astro Pi ima tudi igralno palico in gumbe, tako kot konzola za video igre!

![Animirana slika Sense HAT Mark II.](images/AP_spin.gif){:width="400px"}

Za to misijo boste uporabljali emulator Sense HAT, ki simulira glavne funkcije Astro Pi v vašem spletnem brskalniku.




