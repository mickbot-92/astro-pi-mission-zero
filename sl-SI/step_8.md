## Pošljite svoj prispevek

Če želite, da bo prikazana na Mednarodni vesoljski postaji, morate pri pisanju kode upoštevati nekaj pravil. Če jih vaša koda upošteva, bodo pravila na dnu [Sense HAT emulatorja](https://trinket.io/mission-zero) ob zagonu programa zasvetila zeleno.

![Posnetek zaslona strani Mission Zero Trinket, ki prikazuje gumb za oddajo in preverjanja meril na levi. Zgornji merili (v"branje vlažnost" in "uporaba LED") sta v oranžni, spodnje merilo ("program deluje brez napak") je zeleno ](images/validation.png)

1. Odčitajte vlažnost.
1. Vklopite zaslon LED.
1. Prepričajte se, da vaša koda v celoti deluje brez napak. Ne smete dodati nobenih `while True` zank, saj bodo povzročile, da se vaša koda nikoli ne ustavi.
1. Preizkusite kodo z nekaj različnimi nastavitvami vlažnosti (z drsnikom), da zagotovite, da vedno deluje pravilno.

Prepričajte se tudi, da ste upoštevali naslednje kriterije:

1. Prepričajte se, da vaše sporočilo astronavtom ne bo trajalo več kot 30 sekund, saj bo tako dolgo vaša koda prikazana na postaji ISS.
1. Izogibajte se uporabi metod, ki zahtevajo vnose.
1. Uvažajte le iz modulov `sense_hat`, `time` in `random`.
1. Ne vključujte žaljiviih besed ali slik.

Ko so vsa pravila obarvana zeleno, ste pripravljeni na pošiljanje.

--- task ---

V polje na dnu vnesite kodo učilnice – kodo vam bo sporočil vaš učitelj.

**Navodila za učitelje in mentorje** najdete v koraku [Uvod](https://projects.raspberrypi.org/sl-SI/projects/astro-pi-mission-zero/1).

--- /task ---

--- task ---

Pojavilo se bo ime vašega učitelja. Če je ime pravilno, kliknite na zelen gumb **Continue to form** (Nadaljuj na obrazec).

![Nadaljuj na obrazec](images/continue-to-form.png)

--- /task ---

--- task ---

Vnesite ime svoje skupine in imena članov skupine. Ko bo koda zagnana v vesolju, bodo ta natisnjena na certifikatu, zato se prepričajte, da so črkovana pravilno!

--- /task ---

--- task ---

Za pošiljanje svoje kode kliknite gumb **Submit** (Pošlji). Vaš učitelj oziroma mentor bo prejel elektronsko sporočilo s potrdilom prejema vašega prispevka.

--- /task ---

--- task ---

Če želite, lahko povezavo do svoje kode delite na družbenih omrežjih in tako ljudem poveste, da bo vaša koda zagnana v vesolju!

--- /task ---
